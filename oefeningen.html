<html>
<head>
<title>Huiswerk Climate Explorer</title>
</head>
<body bgcolor="#ffffff">

<h2>Huiswerk Climate Explorer</h2>

<p>Er is een heleboel klimaatdata op het internet beschikbaar.  De
KNMI <a href="http://climexp.knmi.nl" target="_top">Climate
Explorer</a> is een web-applicatie om verbanden te exploreren tussen
veel van die gegevens.  Met deze opgaven zal je daar een beetje de weg
in leren vinden en wat klimaatverbanden zien.

<ol>

<li>Selecteer &eacute;&eacute;n van de volgende tijdreeksen:

<ul>
<li>de wereldgemiddelde temperatuur, of</li>
<li>de NINO3 index (een maat voor de sterkte van El Ni&ntilde;o), of</li>
<li>de IJsland-Azoren NAO index (een maat voor de sterkte van de
Noord-Atlantische Oscillatie), of</li>
<li>het zonnvlekkengetal.
</ul>

Probeer het zo te organiseren dat alle tijdreeksen door iemand bekeken
worden.

<li>Maak plaatjes van de correlaties van die tijdreeks met de
waargenomen temperatuur op de aarde (Jones &amp; Parker) in onze
winter (dec-feb), zomer (jun-aug) en jaargemiddeld (jul-jun).  Bekijk
ook de helling (regressie) van de beste fit.  Wat kan je uit deze plaatjes
opmaken?

<li>Doe hetzelfde voor luchtdrukreconstructies (Hadley Centre of
NCEP/NCAR reanalysis).

<li>Doe hetzelfde voor regenwaarnemingen (de Hulme dataset).  Deze
analyse heeft nogal wat lege gebieden met te weinig waarnemingen.
Selecteer daarom neerslagstations uit de GHCN dataset met meer dan 50
jaar meetgegevens en op minimaal 4&deg; afstand van elkaar, en maak
kaartjes van het verband.  <i>Dit gedeelte alleen doen als de Climate
Explorer naar zijn eigen computer verhuisd is, of op de bsgi33.</i>

</ol>

<p>De uitkomsten zullen op 15 mei besproken worden.

<p><address><a href="mailto:climate-explorer@knmi.nl" target="_top">The administrator</a>, KNMI
</address>

</body>
</html>
